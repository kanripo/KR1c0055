# -*- mode: mandoku-view -*-
#+TITLE: 詩識名解
#+DATE: 2015-09-23 09:37:08
#+PROPERTY: JUAN 14
<pb:KR1c0055_WYG_014-1a>¶
欽定四庫全書¶
　詩識名解卷十四¶
　　　　　　　　　　　　　錢塘　姚炳　撰¶
　木部¶
　　椅¶
椅(鄘風定之/方中篇)釋木訓椅為梓郭璞謂即楸陸璣以為楸¶
之疏理白色而生子者為梓梓實桐皮曰椅羅瑞良引¶
説文及郭璞椅梓楸榎諸註斷為一物而四名愚謂椅¶
<pb:KR1c0055_WYG_014-1b>¶
乃梓之一種釋木直云梓者從其類耳故傳定為梓屬¶
是也詩小雅其桐其椅孟子拱把之桐梓皆類舉言可¶
證其餘説家通混為楸恐未可據按釋木楸别見又埤¶
雅廣要謂楸莖榦喬聳至秋條垂如緜與椅梓異惟䑕¶
梓樹葉木理如楸舊謂山楸之異者亦名苦楸豈以此¶
而誤耶¶
陶隱居謂白桐一名椅桐然此詩椅桐明是二木觀湛¶
露分言可見李時珍謂桐亦名椅與此椅不同此椅即¶
<pb:KR1c0055_WYG_014-2a>¶
尸子所謂荆有長松文梓者泡桐古謂之椅桐也先花¶
後實故爾雅謂之榮桐其説似當又釋木梧為櫬桐為¶
榮亦自分别今人混呼為梧桐已失其考陸璣乃謂俗¶
稱椅為梧桐其類不愈紊耶¶
(小雅湛/露篇)鄭氏以桐椅同類而異名喻二王之後然謂其¶
相類則是謂其同類則非二王之後亦異姓而同爵者¶
以此取喻頗稱但必分諸侯等級求三章興義亦是穿¶
鑿何元子云桐椅又髙於把棘以象其威儀可為人所¶
<pb:KR1c0055_WYG_014-2b>¶
瞻仰其説近似然要從離離取喻不必牽把棘較髙卑¶
也¶
梓(鄘風定之/方中篇)蘇頌謂梓木似桐而葉小華紫六書故云¶
江南梓木似桐葉小於桐生子成佩然今桐葉有三稜¶
與梓葉不似木皮亦青黑相殊非一類也舊謂其樹有¶
三種白木理者為梓赤者為楸梓羙文為椅則梓之正¶
者乃得專有梓名今依釋木文序椅條庶覽者知所類¶
辨云¶
<pb:KR1c0055_WYG_014-3a>¶
梓不可謂楸猶椅不可謂桐韻語陽秋云楸花有香色¶
杜詩楸花媚逺天蓋别是一木或謂古凡以皮皵者為¶
楸要不得與梓合為一物明矣¶
(小雅小/弁篇)桑梓必恭敬猶魯論犬馬有養之意古者民居¶
之制一夫受五畝之宅墻下樹木如桑梓之類既在宅¶
中則出入必所瞻芘故以興父母耳傳乃謂父之所樹¶
是以當恭敬則田間桑麻甚夥豈必一一前人手植耶¶
羅瑞良引伯禽見周公事亦荒渺未足據且與此詩無¶
<pb:KR1c0055_WYG_014-3b>¶
渉詩但言梓之當敬而已未嘗言欲如梓之俯而敬也¶
至五行書種梓令孝之説尤無稽不可入解¶
楰(小雅南山/有臺篇)楰為䑕梓亦稱虎梓乃梓屬非楸屬陸璣¶
謂楰葉木理如楸山楸之異者要是形似而實非類也¶
今附梓屬見梓後¶
通志譌䑕梓作䑕李且有牛李山李名又合椑為一物¶
愚按鼠李乃釋木之無實李椑乃烏椑絶非楰類蘇頌¶
辨之云䑕李亦名䑕梓或云即楰然鼠梓花實都不相¶
<pb:KR1c0055_WYG_014-4a>¶
類恐别一物而名同則漁仲之誤可知矣¶
　　桐¶
桐(鄘風定之/方中篇)釋木桐梧分列梧桐乃桐之一種非即青¶
桐郭璞謂桐木即梧桐邢昺以為與上櫬梧為一並誤¶
其專有桐名者則青白岡三者也宋皇祐間陳翥作桐¶
譜又分六種謂紫花者名紫桐花如百合白花者名白¶
桐類榖花而不實一種油桐名膏桐實可厭油一種刺¶
桐文理細宻性喜拆裂花側旉如掌體有巨刺如欓樹¶
<pb:KR1c0055_WYG_014-4b>¶
實如楓一種赬桐身青葉圓大而長髙三四尺即有花¶
花色紅如火無實一種人家庭院所植名梧桐皮白葉¶
青子可噉其槩具見於此¶
鄭漁仲説椅是岡桐桐是梧桐引陶隱居説云白桐岡¶
桐俱堪作琴瑟因以為白桐者梧桐也材最大可為棺¶
槨故爾雅謂之櫬其説通誤夫琴瑟之材惟取白桐白¶
桐乃葉三权白花不結子者漁仲以梧桐當之而謂岡¶
桐即椅亦不察甚矣¶
<pb:KR1c0055_WYG_014-5a>¶
琴瑟必以桐為體惟脣則用他木梓材其選也椅又梓¶
之羙文者亦取以飾脣非謂其表似桐直作桐為琴瑟¶
用耳乃或以岡白二者為椅桐何居¶
(小雅湛/露篇)羅瑞良説此詩之桐為油桐其子可以取油蓋¶
因下其實離離云然然紫桐刺桐梧桐三者亦皆有實¶
不必定是取油者也陸農師又謂岡桐生於髙岡亦謂¶
之岡梧然岡梧乃俗稱此明是桐不應謂之梧總之梧¶
有桐名桐不可以梧名耳¶
<pb:KR1c0055_WYG_014-5b>¶
詩意不在桐椅在桐椅之實舊謂以柔木况令儀非也¶
蓋桐實參差懸綴離離可愛君子威儀蹌濟亦藹藹可¶
親此取喻大指耳必謂下垂恭順亦是作時藝穿鑿法¶
矣¶
梧桐(大雅卷/阿篇)釋木專有櫬梧之文郭璞以為今梧桐是¶
也陸農師謂其别名青桐羅瑞良辨之以為桐有青赤¶
白而青桐又有有實無實之辨今人以梧之青亦云青¶
桐蓋假以為名耳然則梧别是一木故釋木專列而無¶
<pb:KR1c0055_WYG_014-6a>¶
桐名以其皮青不皺直生無節葉光滑有尖絶似桐故¶
詩稱梧桐而本草諸書因附桐類分釋今從詩名併列¶
桐後覽者類族辨物亦勿使與諸桐混可耳¶
梧固非琴瑟材即棺櫬亦從無用梧者桐棺自是桐木¶
不可以梧通也釋木梧别名櫬亦其名偶合非以材為¶
棺槨之義如必棺槨之用始名櫬則釋草櫬木槿豈亦¶
用為棺槨而名耶¶
荘子據梧或以為琴或以為几或寓言取早凋之義其¶
<pb:KR1c0055_WYG_014-6b>¶
説不一然史記項籍傳莫敢枝梧注云小柱為枝邪柱¶
為梧是柱有梧名也天運篇言倚梧齊物論言據梧倚¶
據之義於柱較合訓琴非是然則以桐梧通稱者乃里¶
俗譌語絶無考據耳¶
詩明分梧鳳所在不當如傳以髙岡合朝陽為説且其¶
云朝陽者祗取向明之義而已非必定是髙岡之東也¶
今梧桐是處有之山椒亦頗林立安得以髙生為太平¶
之化耶正義因傳説梧桐連髙岡遂謂不言鳳鳴處所¶
<pb:KR1c0055_WYG_014-7a>¶
直将詩中鳳鳴一語抹煞矣¶
釋訓所謂臣盡力者蓋取師濟盈廷之况一如梧桐之¶
向明而蕃茂耳傳似認梧生為盡力之化則非比喻之¶
㫖矣何元子云中庸言官盛任使所以勸大臣孟子言¶
與共天位與治天職與食天禄即此詩託喻菶萋之意¶
是也¶
　　漆¶
漆(鄘風定之/方中篇)漆本作桼從水者乃雍州水名然詩書每¶
<pb:KR1c0055_WYG_014-7b>¶
通用罕作桼者疑因取汁之義故亦從水為漆與其木¶
身如柿葉如椿花如槐子如牛李出漢中山谷及峽嚴¶
歙州皆有之今廣南又有漆樹似小榎而大六月取汁¶
漆物黄澤如金又是一種¶
漆自古用之禹貢豫州厥貢漆枲舊傳始造自舜故其¶
貢亦始於此周制因之漢書陳夏千畝桼與千户侯等¶
其為利廣矣文公樹此數木不專為琴瑟用而漆於琴¶
瑟則亦以固而飾之今世好古者於其斷處騐新舊豈¶
<pb:KR1c0055_WYG_014-8a>¶
舜時五絃之製便用此為塗飾與¶
(唐風山/有樞篇)或謂漆可成琴瑟故以興下鼓琴此説最鑿與¶
栗興酒食論同若然則何不兼云鼓琴而只云鼔瑟耶¶
(秦風車/鄰篇)序禮樂不可泥陳暘謂阪漆君子所以為樂隰¶
栗君子所以為禮又引禮記並坐不横肱以為並坐者¶
禮也鼔瑟者樂也秦仲始大有禮樂之好是禮樂自諸¶
侯出此大武斷¶
　　桑¶
<pb:KR1c0055_WYG_014-8b>¶
桑(鄘風定之/方中篇)桑書謂桑種甚多世所名者荆與魯也葉¶
薄而尖其邊有瓣者為荆桑葉圓厚而多津者為魯桑¶
愚按今桑有白桑雞桑子桑山桑諸名白桑葉大如掌¶
而厚雞桑葉細而薄子桑先葚而後葉山桑葉尖而長¶
類别之則荆魯各有其屬耳因疑釋木所謂梔者當是¶
子桑子桑葉葉皆有子所謂瓣有葚是也㸤即㸤字不¶
應訓半今人乃謂一半有葚一半無葚為梔誤矣種植¶
書云桑以構接則桑大然則梔其未接者與¶
<pb:KR1c0055_WYG_014-9a>¶
此章通是相地形勢曰虚曰楚曰堂又皆地名不應夾¶
入桑木且下云卜吉亦祗為形勢而卜與觀桑木辨土¶
宜無涉愚疑桑亦地名即禹貢之桑土也樂記桑間濮¶
上之音乃衛音鄘風桑中舊謂沬鄉中小地通典滑州¶
衛南縣衛文公遷楚丘即此城郡縣志隋置楚丘縣屬¶
滑州後改衛南本漢濮陽縣地又郡國志濮陽縣有顓¶
帝塚皇覽云塚在城門外廣陽里而博物記云桑中亦¶
在其中合諸説觀之則桑為衛地當在楚丘之傍與漕¶
<pb:KR1c0055_WYG_014-9b>¶
墟相屬故從虚而降觀耳且詩云望楚亦苐望之而已¶
猶未身歴楚丘何縁便降至其下察樹木而辨土宜哉¶
劉公瑾云衛詩多言桑蓋衛地跨冀兖二州據楚丘在¶
冀河之東兖州之境則文公所觀所説其桑土之野乎¶
蓋亦見及此矣¶
三章桑田亦祗作桑中之田言靈雨方零土膏萌動故¶
亟往田中勞勸之此明是勸耕未嘗勸蠶故説家以為¶
農桑並勸者非也何元子解觀桑句復補出田亦因其¶
<pb:KR1c0055_WYG_014-10a>¶
義有礙不得不曲為通之耳¶
(衛風/氓篇)此桑自是寓言鄭氏實指為秋期非也以下文斷¶
之沃若時為仲秋不應猶有桑葚且詩明以鳩桑興士¶
女兩兩相形安得以為實事嚴華谷以沃若黄落為情¶
眷歡弛之喻蓋從下躭字看出於傳顔色喻較合况詩¶
三嵗食貧三嵗為婦則相隨至相棄曾未數年何至顔¶
色盛衰之速若此耶¶
鄭氏以秋桑無葚故謂鳩非時而食喻女子嫁不以禮¶
<pb:KR1c0055_WYG_014-10b>¶
此總縁秋期之説而强合耳¶
(鄭風将仲/子兮篇)吕東萊謂孟子樹墻下以桑則桑在墻下引¶
證適合愚又謂云里云牆云園皆取同居之義於叔段¶
極有闗照所謂蕭牆之内是也¶
(魏風汾/沮洳篇)鄭氏前謂國君采菜已非兹更謂其采桑尤無¶
理夫治圃猶男子之事親蠶則婦人之職魏君縱極鄙¶
瑣未有身遵㣲行而躬代婦職者以致陸農師侵蠶侵¶
繅之説浸淫益甚直堪一噱¶
<pb:KR1c0055_WYG_014-11a>¶
(魏風十畝/之間篇)閑字釋文及穆天子傳註皆作閒自是休暇¶
之意魏國小政促民不安居故有避世之想欲得十畝¶
而閒居耳傳真謂地隘無所相避以至男女雜沓無别¶
不知於閑閑義何取司馬法六尺為步步百為畝禮記¶
疏云徑一步長百步為畝折而方之則東西南北各十¶
步種桑之地亦寛然有餘矣何至一家聚采十畝便男¶
女不可復别且亦何至如華谷所説十畝之桑鮮所可¶
来徒閒閒然無所得而空歸如是耶¶
<pb:KR1c0055_WYG_014-11b>¶
何元子引晉語子犯謀桑下殺蠶妾之事以實此詩觀¶
與子還逝二語恰似姜與犯謀醉載同行情况然蠶妾¶
已除不應有閑閑之象未可據以强證也¶
字書泄泄弛緩貌又散也十畝之外則地又寛廣采桑¶
者散舒自得較閑閑更覺從容矣傳訓多人於字義絶¶
不合正義乃謂地旁徑路行非一家則豈十畝之間定¶
是一家所有耶以此益證十畝之非削小之説也¶
(唐風鴇/羽篇)傳依釋言文解苞栩之苞為稹鄭氏以為稹者¶
<pb:KR1c0055_WYG_014-12a>¶
根相廹迮梱緻也於苞棘苞桑義同故不復釋愚謂據¶
孫炎叢生之解亦當指枝條言桑枝繁茂叢起故鴇集¶
於其上若根雖廹迮梱緻於集者何與且使以根本堅¶
緻之木而鴇集之其安甚矣奚言危苦耶易否卦上六¶
有苞桑之占蓋桑枝柔軟不能繫集故云其亾與詩意¶
正合説家皆以安固之義為解恐非其㫖¶
(秦風車/鄰篇)或謂以桑興下文其亡者桑之為言䘮也此蓋¶
本劉向祥桑傳㑹按䘮亡之䘮去聲乃䘮本音其陽韻¶
<pb:KR1c0055_WYG_014-12b>¶
則變音也先有䘮亡之䘮傷其亡而後有䘮服之䘮今¶
欲汎下亡義以桑通䘮亦誕甚矣且詩以桑楊興君子¶
至鼓簧句為一截未嘗興及其亡也不然則漆栗二者¶
又於耋義何居¶
(秦風交交/黄鳥篇)陸璣謂黄鳥當葚熟時來在桑間故里語云¶
黄栗畱看我麥黄葚熟否則黄鳥固有時止桑特非其¶
所恒止處耳舊以桑人所常採鳥性見人則駭為説大¶
是穿鑿¶
<pb:KR1c0055_WYG_014-13a>¶
(曹風鳲/鳩篇)正義謂子自飛去母常不移此取首章儀一義¶
合序刺不壹之㫖然詩以鳲鳩均養起興於在桑之文¶
無涉况其子有七則所棲自非一木惟養之者均平故¶
在梅在棘在榛各得其所以順其性不致羣集桑間以¶
求食於母爾首句每章重言不必泥作專壹解也¶
(&KR0206;風七/月篇)蠶桑之候相待蠶穉時桑亦正柔非謂因始生¶
之蠶而别求所為柔桑也懿無深義何元子云爾雅説¶
文皆訓懿為羙以之言筐猶言精緻是也¶
<pb:KR1c0055_WYG_014-13b>¶
條桑舊謂斬條於地就地采之則是下文斧斨之伐矣¶
愚謂條長也解如厥木維條之條言蠶月之時桑枝正¶
條達可以采而伐之正為下斧斨張本耳¶
嚴華谷云桑樹之髙大者其枝條逺人而楊起人手所¶
不能及故取斧斨以伐其條然後就地采其葉而棄其¶
條即上文所謂條桑也此説最明要之斬條就采乃從¶
斧斨之伐看出不可以徑解條桑耳¶
女桑自是小桑之稱釋木訓為桋桑按桋與荑字不相¶
<pb:KR1c0055_WYG_014-14a>¶
通傳易作荑恐誤正義又通枯楊生梯為生荑以為葉¶
之新生者取合女桑則尤誤矣¶
掎角之掎從手鹿善決驟故角而掎之若桑乃植物枝¶
條柔軟隨人女桑更其卑小者何用此掎角束縛耶補¶
傳通猗作倚取猗重較猗畝丘為證其説近似按倚有¶
傾側之意猶甘棠之言拜也桑樹弱小者攀其條使傾¶
側就採見其不用斧斨之伐耳¶
(&KR0206;風鴟/鴞篇)桑土之土韓詩爾雅註及石經皆作杜方言云¶
<pb:KR1c0055_WYG_014-14b>¶
東齊謂根曰杜又字林作&KR2690;云桑皮也則桑土之為桑¶
根無疑者要非桑根在土之説耳或謂取桑根和土膠¶
結成巢此不學人語¶
(&KR0206;風東/山篇)此桑野疑亦是桑中之野東征時所經歴者不¶
當汎言桑麻之野也羅瑞良乃以為蠋雖蠶類而不食¶
桑亦固於言詩矣¶
烝之本義訓衆况蜎蜎之動其非一蠋可知此與烝在¶
栗薪無二解嚴華谷以為喻獨宿不當取衆不知彼對¶
<pb:KR1c0055_WYG_014-15a>¶
室家為獨宿耳否則東征軍士不知凡幾而云獨耶¶
(小雅南山/有臺篇)陸農師謂沃若之桑以賁乎山有光之象此¶
較氓詩容色之喻更强合詩意不過以桑楊有用之木¶
興君子有用之材光邦家正其材之有用處耳豈可泥¶
光以求桑之解耶¶
(小雅黄/鳥篇)何元子又援劉向祥桑之説以為桑非惡木而¶
字音不佳故以為醜太戊時桑榖俱生謂之不祥此詩¶
首章言榖次章言桑其醜可知此大謬也漢時儒者好¶
<pb:KR1c0055_WYG_014-15b>¶
言五行禍福之事毎多臆測如太戊時所見其災不在¶
桑榖之生而在七日之拱今乃傅㑹以桑為䘮亡之兆¶
誣矣夫黄鳥食葚自止桑間特以非時而處故託為禁¶
語而去之耳¶
(小雅小/弁篇)舊謂桑梓為祖父手植已非羅瑞良更以梓屬¶
父而桑屬母以為桑者母之所事以供蠶繅則尤傅㑹¶
矣¶
(小雅隰/柔篇)桑木原隰皆有然亦隨所見言如秦風所見者¶
<pb:KR1c0055_WYG_014-16a>¶
阪則言阪有此所見者隰則言隰有正不當泥為君子¶
在野之喻且汾洳十畝皆是隰地桑木於隰為宜大抵¶
在隰者多又不必如舊説以原為對耳¶
次句明言其葉則有阿自以枝條總言然阿難二字合¶
言之即萇楚之猗儺韻㑹小補作娿娜訓為弱態是也¶
正不必分羙盛二義求解涵泳二語大有偏反自得意¶
當取下樂字傳箋謂庇䕃利人此可以言凡樹不可以¶
言桑夫植桑豈所以休䕃者耶¶
<pb:KR1c0055_WYG_014-16b>¶
傳訓沃為柔義以阿難之状推之其説為近如六轡沃¶
若亦取柔從之意是矣或云肥也故土不磽曰沃壤¶
幽色固近黒然謂桑葉茂盛而柔軟其色純黒則不可¶
通矣愚謂幽乃幽隂不可以葉之色言惟葉盛宻則隂¶
濃而幽所謂桑隂是也¶
(小雅白/華篇)桑性斬伐始茂今田舍多取以為薪如七月斧¶
斨之伐葉既飼蠶則榦自供㸑理所必然非獨以為善¶
也何元子引程大昌剃桑之説以為為薪者桑之附枝¶
<pb:KR1c0055_WYG_014-17a>¶
乃庶妾之比亦不必然蓋樵薪本為烘燎之用烘煁則¶
桑薪得所宜今妻妾易位貴賤相陵曾桑薪之不若耳¶
或牽合氓詩謂鳩食葚則淫以刺褒姒淫亂不能不先¶
為嘉木負屈也¶
(大雅桑/柔篇)釋言謂旬為均均則徧故説文亦云徧也二義¶
自通若劉訓爆爍雖見釋詁文而義難解惟蘇子由援¶
商書無盡劉左傳䖍劉為證訓殘近是蓋捋采而至殘¶
盡也周頌遏劉亦作勝殘解與此字義畧同何元子引¶
<pb:KR1c0055_WYG_014-17b>¶
豳風七月詩為配以為采蘩祁祁所謂采也猗彼女桑¶
所謂捋也取彼斧斨以伐逺揚所謂劉也取證亦確¶
桑葉雖茂而或采之或捋之又或劉之則無遺棄喻王¶
之於民所以殘削之者無所不至也詩意盡此故下徑¶
接云瘼此下民¶
(魯頌泮/水篇)説文專以桑葚之黒者名為黮解之者云葚有¶
黒白二種以黒者為羙故稱黮泥矣黮本黒之稱讀若¶
醰上聲荘子人固受其黮闇束晢詩黮黮重雲是也詩¶
<pb:KR1c0055_WYG_014-18a>¶
特借通作葚耳詎可專謂黒葚為黮耶¶
泮林鴞黮通是寓言何元子以為泮林有此桑黮亦可¶
貴之物何其固甚¶
檿(大雅皇/矣篇)檿為山桑顔師古以為桑之有㸃文者其用¶
亦主飼蠶故禹貢青州以檿絲為貢蘇子由謂山桑之¶
絲惟東萊有之以之為繒其堅韌異常萊人謂之山繭¶
蓋即今所呼焦繭是也考工記工人取榦凡七檿居於¶
三又其餘用耳¶
<pb:KR1c0055_WYG_014-18b>¶
柘(大雅皇/矣篇)柘亦桑之一種禮月令季春命野虞無伐桑¶
柘柘與桑並言可見性喜叢生榦疎直葉圓有尖結實¶
如椒名佳見古今注但其枝條柔弱婀娜葉大僅如掌¶
㓂宗奭謂其木理有紋亦可旋為器是也古史考載烏¶
號弓以柘枝為之故弓榦以柘為上然此但取韻不辨¶
良否陸農師謂先檿後柘即駉篇馬序鑿論耳¶
此但開闢荒徑非是布列室家與公劉卒章不同公劉¶
明有止旅之文此則僅如頌所謂有夷之行云耳既是¶
<pb:KR1c0055_WYG_014-19a>¶
刋除險阻則於衆木自當去其惡者存其羙者故嚴華¶
谷分作屏修平啟闢為除去其木攘剔則成長其木義¶
各有别是也且如衛文徙楚猶皇皇樹木為百年大計¶
今岐西新定不為小民謀農桑之本而若檿若柘務所¶
誅鋤雖險阻刋除将何所賴以安其室家也哉¶
　　檜¶
檜(衛風竹/竿篇)檜乃栢葉松身其松葉栢身者為樅此釋木¶
明文不可混也檜大段似栢其葉亦如細杉謂之柏葉¶
<pb:KR1c0055_WYG_014-19b>¶
松身者對樅而言勿泥可耳羅瑞良謂有一種别名檜¶
柏不甚長其枝葉乍檜乍柏一枝之間屢變此即柏之¶
種非檜也其材亦鮮大者左傳翰檜乃棺傍飾非為棺¶
之木詩亦但稱楫而已不徑言舟也¶
正義謂檜書禹貢作栝又字書别作桰愚按釋木無桰¶
名亦無栝名説文專訓桰為矢桰不訓木此必有據禹¶
貢杶榦栝柏榦為弓榦則栝亦當為矢栝杶柏皆弓矢¶
之材謂之栝柏者錯文耳然則謂檜别名栝又謂檜有¶
<pb:KR1c0055_WYG_014-20a>¶
栝音俱未可信¶
玩此詩上下詞㫖但摹寫故鄉風物無一託喻之意傳¶
箋通作寓言以舟楫之配喻男女之合非也檜楫松舟¶
乃是麗語猶云桂棹蘭漿而已觀下徑接駕言出遊明¶
是乗此舟楫以遊故地則其非託喻顯然矣駕猶言乗¶
舟車通用子瞻賦駕一葉之扁舟是也嚴華谷别謂乗¶
車出遊則與檜楫松舟句不貫亦未是¶
　　松¶
<pb:KR1c0055_WYG_014-20b>¶
松(衛風竹/竿篇)松别作枀不作㮤㮤乃榕樹南方巨木也説¶
文以㮤同松誤其樹&KR1761;砢修聳多節皮粗厚四時不改¶
柯易葉二三月抽㽔生花長四五寸結實状如猪心叠¶
成鱗砌秋老則子長鱗裂葉有二針三針五針之别出¶
遼海者子大可食謂之海松子是也¶
通雅云方書言松為五粒粒當是鬛誤李賀有五粒小¶
松歌從鬛為正是也按太平廣記謂五鬛松皮不鱗俗¶
謂孔雀三鬛松又李衛公言二鬛松與孔雀松别皆作¶
<pb:KR1c0055_WYG_014-21a>¶
鬛可證此蓋以音似誤通者¶
(鄭風山有/扶蘇篇)松生於山有凌雲蔽日之勢且釋木謂木下¶
勾為喬其枝柯屈伸偃仰矯若游龍而正義反以枯槁¶
為説以妃放縱之龍草則非其㫖矣愚謂山有名材隰¶
有文草猶人之有子都子充皆其可羙者故類舉以為¶
喻耳¶
山隰分言不相比例嚴華谷必以名材凡草對勘非也¶
此當與同車之詩同㫖鄭忽不婚於齊而他娶故序謂¶
<pb:KR1c0055_WYG_014-21b>¶
其所羙非所羙詩取橋松四者以喻子都子充蓋指齊¶
女而言見山隰各有所應有正破他齊大非吾耦之説¶
(小雅斯/千篇)一説竹苞松茂皆表此地景物之羙乃枚舉之¶
詞其言如者孰如之主下文兄及弟矣為言兄弟相好¶
則其根本堅固而不可揺其枝葉茂盛而不可替所以¶
擬之竹苞松茂也其説似合¶
(小雅頍/弁篇)三章變松柏言松上亦祗取叶句蓋古韻通也¶
何元子有柏視公之語膠於其胸因别松上為專責王¶
<pb:KR1c0055_WYG_014-22a>¶
之詞非是¶
(大雅皇/矣篇)兌傳訓易直集傳訓通逹嚴氏訓悦澤三説互¶
異按松柏霜榦&KR1761;砢鮮滑易調直者商頌丸丸訓易直¶
彼自為宫室之木云然此不當以易直訓也兌有徑路¶
門闕之象則通義亦自有説然謂行道通則可謂松柏¶
通則不成語矣悦澤亦取卦義要不可以强合松柏愚¶
謂兑與隊通用通史王毛仲牧馬毎色為一兑注兑隊¶
同是也以言松柏則亦茂長成行之義緜之傳訓兑為¶
<pb:KR1c0055_WYG_014-22b>¶
成蹊與此集傳義同¶
(魯頌閟/宫篇)按郡縣志徂來山亦曰龍來山一統志在濟南¶
府泰安州東南四十里水經注鄒山記云在兖州梁父¶
奉髙博城三縣界今猶有羙松¶
傳訓舄為大貌王肅以為無雕餙文章徒見彊大至牢¶
固義何元子謂通作冩禮記器之溉者不寫其餘皆寫¶
注訓寫為倒傳之又或加水作瀉考工記以澮瀉水義¶
與此同屋之有桷其形斜長首髙而末低所以瀉雨水¶
<pb:KR1c0055_WYG_014-23a>¶
故云有舄此又一説¶
(商頌殷/武篇)傳訓梴為長按説文以梴為長木室之深廣者¶
其椽必長是也¶
　　木𤓰¶
木𤓰(衛風木/𤓰篇)木𤓰一名楙大者如甒其木可以為杖花¶
作房生子形似栝樓蘇頌謂即榠樝之類蒂間别有重¶
蒂如乳者為木𤓰無者為榠樝是也陸農師諸説家俱¶
以榠樝為木桃木李蓋就其類言耳六書故引釋木文¶
<pb:KR1c0055_WYG_014-23b>¶
楙木𤓰也或云冬桃然冬桃别名旄見釋木不與楙同¶
未可混¶
或駁初學記六帖於果食木𤓰門皆引衛風木𤓰之詩¶
為誤謂詩以木為𤓰果如画餅土飯之説果爾則其欺¶
我䙝我甚矣而反答以寳貴之物此情理所必無者且¶
此詩為衛人欲厚報齊桓之作夫桓之於衛徳亦大矣¶
救敗存亡又遺以車服此奚翅木𤓰桃李之投而乃比¶
之画餅土飯反自多其報瓊之厚豈詩人忠厚之意與¶
<pb:KR1c0055_WYG_014-24a>¶
傳謂木𤓰為可食之木然投贈正不取此意今惟用以¶
製釀及療筋轉用之不可與桃李例言郭璞謂其酢可¶
食疑亦榠樝非木𤓰也以此為投蓋猶茞蘭紉佩取芳¶
臭以相遺耳或引古語云棃百損一益楙百益一損報¶
人之道宜有以益之則并及療筋諸説益非其㫖矣¶
木𤓰自為衛人思報齊桓之作故孔子謂於木𤓰見苞¶
苴之禮行賈&KR0105;新書載繇余之説亦以施報言又左傳¶
韓宣子聘於衛衛侯享之北宫文子賦淇澳宣子賦木¶
<pb:KR1c0055_WYG_014-24b>¶
𤓰思報徳也皆其可驗者¶
　　檀¶
檀(鄭風将仲/子兮篇)檀有黄白二種皮青而澤肌細而緻體重¶
而堅木性彊韌葉類槐論衡云楓桐之樹生而速長故¶
其皮肌不能堅剛樹檀以五月生葉後彼春榮之木其¶
材彊勁車以為幅是也陸璣謂與檕迷相似檕迷一名¶
挈醯按釋木有榽橀郭璞以為大木似檀鄭漁仲謂俗¶
呼樸樹其木如檀子大如梧桐子而黄則挈醯固與檀¶
<pb:KR1c0055_WYG_014-25a>¶
相似者¶
或謂檀彊韌之木亦以比段然詩之取喻却不重檀乃¶
重園内之檀以為兄弟之比耳¶
(魏風伐/檀篇)坎坎傳訓伐檀之聲為是非用力也木之堅者¶
伐之聲洪而壮□宛丘云坎其擊鼓伐木云坎坎鼔我¶
皆可證或以坎為險義曲解作經歴險陷以伐之則後¶
章伐輻伐輪是已取材而製器矣而猶曰坎坎何耶¶
何元子謂伐檀為衛國女闗傷怨曠而作以檀比其夫¶
<pb:KR1c0055_WYG_014-25b>¶
以河自比此出陳暘樂書述古琴曲然通詩詞㫖絶不¶
似婦人語且夫婦相處今雖暫離終必歸其居室豈如¶
檀輻河干之適然萍值已哉琴操載古琴有詩歌五曲¶
伐檀與鹿鳴騶虞鵲巢白駒並傳有大戴禮投壺篇謂¶
凡雅八篇可歌亦列伐檀並難深考¶
(小雅杕/杜篇)此舉車之最堅者以為言堅車而亦敝則其時¶
之久力之瘁可知徐鍇謂車敝則木連及韋革金鐏起¶
皆起若敗巾故字從巾為幝也¶
<pb:KR1c0055_WYG_014-26a>¶
(小雅鶴/鳴篇)此主求賢言檀蘀並列羙惡判然以喻求之不¶
可不慎蓋樂其園之檀即當别其下之蘀勿使雜進而¶
後真賢得升於朝耳若説向求理便腐¶
蘀為他木敗葉與下榖對舉明非檀葉可知且使檀而¶
為蘀是賢者而淪於不肖之喻矣奚以反樂觀之何元¶
子謂檀葉凋零為賢者衰謝之况則又不應聞埜聞天¶
聲名之著若此自當以良楛分觀較合¶
(大雅大/明篇)傳訓煌煌為明於車無取即解為鮮明義亦但¶
<pb:KR1c0055_WYG_014-26b>¶
可言旂幟之屬此則專云檀車而已愚按煌與皇通煌¶
煌猶皇皇著盛之象言兵車張皇赫業也故韓詩外傳¶
直作檀車皇皇¶
　　扶蘇¶
扶蘇(鄭風山有/枎蘇篇)傳謂扶蘇為扶胥然其名無所考何元¶
子謂即管子所説之枎通作榑為榑桑於蘇字又無著¶
落均未可據要以下三者各專一物則此當有所指非¶
僅如扶疎四布之空語耳¶
<pb:KR1c0055_WYG_014-27a>¶
何元子駁傳謂下篇喬松是喬木則扶蘇非小木通論¶
云蓋謂枝葉扶疎乃大木也扶蘇喬松比子都子充荷¶
華游龍比狂狡義甚明然人不敢為此解者以荷華亦¶
佳卉也(宋儒尤重之以/周茂叔愛蓮故)不知詩意止以在山之髙大者¶
喻羙在隰之卑弱者喻不羙初未嘗拘自解者拘之於¶
是不得不以扶蘇為小木而以喻不羙以荷花喻羙下¶
章則又以喬松喻羙而以游龍喻不羙使山隰倒置比¶
物錯互非也¶
<pb:KR1c0055_WYG_014-27b>¶
　　栁¶
栁(齊風東方/未明篇)栁陶隱居謂即今水楊栁唐本草駁之云¶
栁與水楊全不相似水楊葉圓濶而尖枝條短硬栁葉¶
狹長而青綠枝條長軟陶以栁為水楊非陳藏器又謂¶
江東人通名楊栁北人都不言楊楊樹枝葉短栁樹枝¶
葉長而李時珍則以為楊枝硬而揚起故謂之楊栁枝¶
弱而垂流故謂之栁蓋一類二種也據説文爾雅則楊¶
可稱栁栁亦可稱楊故今人猶并稱楊栁余宗種樹書¶
<pb:KR1c0055_WYG_014-28a>¶
又謂順揷為栁倒揷為楊諸説紛紜皆未盡當愚謂釋¶
木文栁類甚多有河栁澤栁蒲栁諸名而楊僅列栁之¶
一則楊為栁屬栁不可言楊屬明矣説家多謂栁有小¶
楊水楊垂楊之稱並未足據¶
或謂古詩南楊北有栁分為二其合稱楊栁蓋兼楊與¶
栁言之非楊即栁栁即楊一物異名也愚按此僅别栁¶
與楊為二而不悟栁為總名楊乃栁之一種所謂知其¶
一未知其二者今俗通稱楊栁不知此乃蒲栁專名耳¶
<pb:KR1c0055_WYG_014-28b>¶
栁春初生柔荑即開黄蘂花至春晚葉長成後花中結¶
細黒子及蘂落絮出如白絨因風飄揚如雪則栁絮非¶
花也至萍薸自有種非栁絮所生今詞章家稱絮為楊¶
花及以萍為一物變化者並非¶
齊民要術云凡作園籬法髙七尺便足匪直姦人慙失¶
而返狐狼亦息望而廻其種栁作之者一尺一樹初時¶
斜揷揷時即徧數年長成共相蹙迫交柯錯葉折似房¶
櫳則栁正為籓之木傳箋乃謂柔脆不足為樊比狂夫¶
<pb:KR1c0055_WYG_014-29a>¶
之不能知時則非其㫖矣集傳以狂夫瞿瞿屬樊圃解¶
直比不能晨夜二句義㨗而當¶
折栁折字即齊民要術中編字乃所以作樊使之共相¶
蹙廹要之仍是生栁耳蔡元度謂以栁為樊而生之不¶
足以為固故折栁者柔之至也解誤¶
(小雅小/弁篇)栁盛蜩多嚴華谷以為物皆有依是也此緊對¶
下不知所届言蓋蟬鳴于栁草生于淵各有依託今宐¶
臼被放無歸如舟流之靡所屆極則安得菀栁以為蜩¶
<pb:KR1c0055_WYG_014-29b>¶
鳴之所漼淵以為萑葦之地哉¶
(小雅菀/栁篇)郝仲輿謂楊之垂者曰栁柔脆之木也桑車亦¶
曰栁日酉亦曰栁昧谷謂之栁谷蓋頽敗䘮亡之比愚¶
按釋木文松柏醜茂桑栁醜菀所謂𤼵而成暢茂積而¶
成菀結是也栁以菀言自取其垂䕃之繁反喻王之暴¶
虐無親耳必謂比頽敗䘮亡則於菀義何居¶
把(鄭風将仲/子兮篇)此釋木所謂旄澤柳也陸璣云生水旁樹¶
如栁葉麄而白色木理㣲赤故今人以為車轂孟子猶¶
<pb:KR1c0055_WYG_014-30a>¶
以杞栁為桮棬即此嚴華谷辨之云詩有三杞将仲子¶
無折我樹杞栁屬也有臺南山有杞湛露在彼杞棘山¶
木也四牡集于苞杞雅枤杜北山言采其杞四月隰有¶
杞桋枸杞也其辨甚晰¶
楊(秦風車/鄰篇)楊為栁屬之一釋木所謂楊蒲栁是也與澤¶
栁河栁文並列可見舊説或以栁為水楊又以楊為栁¶
之揚起者並誤鄭氏解揚之水束蒲謂即此楊則誤之¶
又誤矣¶
<pb:KR1c0055_WYG_014-30b>¶
陸璣云蒲栁有兩種皮正青者為小楊紅者為大楊陸¶
農師以為有黄白青赤四種則又從楊之類屬分之耳¶
何元子謂此詩之楊當指白楊白楊墓上所種以興其¶
亡此較桑説更幻果爾則有臺之楊何以反興萬夀其¶
於黄青赤三者又安所指耶¶
(陳風東門/之楊篇)傳訓牂牂為盛於字義無解何元子云楊木¶
有四種以牂牂推之正謂赤楊牂乃赤色羊也前漢書¶
天文志云牂雲如狗赤色又太嵗在午曰敦牂午亦火¶
<pb:KR1c0055_WYG_014-31a>¶
徳其色赤則牂為赤色明矣引據皆確存其説¶
何氏又援周禮肺石注云肺石赤石也疏云肺屬南方¶
火之色赤肺亦赤葉之色似之比牂為深此於赤義亦¶
有據或讀若弗與芾通叶下晳晳本音淅也芾有赤芾¶
朱芾楊葉之色似之其説並存攷¶
陸農師别牂牂為盛肺肺為衰以言嫁娶之暮此强解¶
耳肺無衰義可通且兩章詞㫖無别何云一盛而一衰¶
耶蔡元度又謂牂從羊言羙而未大肺為金臟言其已¶
<pb:KR1c0055_WYG_014-31b>¶
成所以刺婚姻之失時尤穿鑿無理¶
霜降逆女冰泮殺止古婚禮所傳可據至周禮仲春大¶
㑹奔者不禁乃為過時者而設也此詩云失時蓋失昏¶
旦之時所謂親迎而有不至者不然赤楊霜降則葉赤¶
詩言牂牂肺肺正霜降後矣而顧失時耶若鄭氏以楊¶
葉牂牂為三月中則溺於仲春婚姻之説因并誣物候¶
耳¶
(小雅采/&KR0340;篇)傳專釋此為蒲栁甚當以其為栁屬故亦得稱¶
<pb:KR1c0055_WYG_014-32a>¶
為楊栁非兼言楊與栁也今人不問蒲澤之類統呼楊¶
栁可哂詩云依依則柔條初長婀娜可人正&KR0340;柔之候¶
為往戍時矣¶
(小雅南山/有臺篇)陸農師謂鬱彼之楊以賁乎山有光之象此¶
較桑更强合桑猶有沃若光澤之稱楊益難通矣¶
(小義菁/莪篇)楊木不堅實性輕善浮舟之用利之故云載沉¶
載浮言其與波上下耳嚴華谷云舊説沉物亦載浮物¶
亦載韓退之亦從之且詩中載馳載驅載笑載言載饑¶
<pb:KR1c0055_WYG_014-32b>¶
載渴載清載濁載飛載止凡言載皆則也不當獨以此¶
為載物於舟是也¶
(小雅采/菽篇)楊舟喻諸侯紼纚乃喻天子之寵賜正下所謂¶
福禄膍之也鄭氏以為治民禮法之喻何哉¶
檉(大雅皇/矣篇)檉為河栁陸璣云生水旁皮正赤如絳一名¶
雨師枝葉似松鄭漁仲謂又名春栁一説檉得水則垂¶
如絲師當為絲譌非如羅瑞良應雨之説宼宗奭謂人¶
呼為三春栁以一年三秀也花肉紅色成細穗河西者¶
<pb:KR1c0055_WYG_014-33a>¶
戎人取滑枝為鞭亦謂之赤檉木以其材赤故也鄭氏¶
因材可卷為盤合之説通檴落為一此因郭註而誤(駁/見)¶
(釋/榆)至赤楊當即是檉故杜詩亦稱頳檉今漁仲分為二¶
未可據¶
檉栁性喜水故多生河傍然平原廣陸中亦時有之六¶
書故謂詩言啟土不宜先河傍此泥也且太王率滸至¶
岐凡所經過之地必須開闢以便行李往來又安知不¶
河傍折栁俾勿礙行塵而猥云平原廣陸之是啟也亦¶
<pb:KR1c0055_WYG_014-33b>¶
見之固矣¶
　¶
　¶
　¶
　¶
　¶
　¶
　詩識名解卷十四¶

